# -*- mode: mandoku-view; -*-
#+TITLE: 楚辭後語
#+DATE: 2015-08-24 23:44:45.022399
#+PROPERTY: ID KR4a0008
#+PROPERTY: BASEEDITION WYG
#+PROPERTY: JUAN 卷一
<pb:KR4a0008_WYG_001-1a>¶
欽定四庫全書¶
　楚詞後語巻一　　　　　宋　朱子　集註¶
　　成相第一¶
　　　成相者楚蘭陵令荀卿子之所作也荀卿趙人¶
　　　名况學於孔氏門人馯臂子弓者尤邃於禮著¶
　　　書數萬言少遊學於齊歴威宣至襄王時三爲¶
　　　稷下祭酒後以避讒適楚春申君以爲蘭陵令¶
　　　春申君死荀卿亦廢遂家蘭陵而終焉此篇在¶
<pb:KR4a0008_WYG_001-1b>¶
　　　漢志號成相雜辭凡三章雜陳古今治亂興亡¶
　　　之效託聲詩以風時君若将以爲工師之誦旅¶
　　　賁之規者其尊主愛民之意亦深切矣相者助¶
　　　也舉重勸力之歌史所謂五羖大夫死而舂者¶
　　　不相杵是也卿非屈原之徒故劉向王逸不録¶
　　　其篇今以其詞亦託於楚而作又頗有補於治¶
　　　道故録以附焉然黄歇亂人卿乃以爲託身行¶
　　　道之所則已誤矣卿學要爲不醇粹其言精神¶
<pb:KR4a0008_WYG_001-2a>¶
　　　相反爲聖人意乃近於黄老而復後王君論五¶
　　　者或頗出入申商間此其所以傳不壹&KR0175;而爲¶
　　　督責坑焚之禍也差之毫釐謬以千里可不謹¶
　　　哉可不謹哉¶
請成相世之殃愚闇愚闇墮賢良人主無賢如瞽無相¶
何倀倀(相並息亮反上叶平聲墮許規反倀丑羊反瞽/相助也成相助力之歌也墮壊也瞽無相者)¶
(者無目故必使人助之亦謂之/相不可無也倀倀狂惑之貎)請布基慎聖人愚而自¶
專事不治主忌茍勝羣臣莫諌必逄災(慎讀作順人叶/音兒治直吏反)¶
<pb:KR4a0008_WYG_001-2b>¶
(叶平聲灾叶音滋而布基謂陳布基業之事也忌猜忌/也茍勝不顧義理  茍求勝人若下文所引商紂之事)¶
(也/乎)論臣過反其施尊主安國尚賢義拒諫飾非愚而上¶
同國必禍(過叶音規義叶平聲禍叶許規反當論論其/罪而治之也言治臣下之過者必  自省而)¶
(反其所為不可尤而效之也欲尊主安國者必尚賢義/然後可為若如紂之知足以飾非辨足以拒諫已自愚)¶
(暗又欲使人同已則/國必禍也上與尚同)曷謂罷國多私比周還主黨與施¶
逺賢近讒忠臣蔽塞主勢移(罷讀作疲比必寐反逺近/皆去聲  疲謂弱不任事)¶
(也國語曰罷士無任罷女無家是也若國多私則其君/亦罷矣還繞也䜛人用事能使忠臣蔽塞而人莫敢言)¶
(則權在於彼而不在君矣/此主勢所以移於下也乎)曷謂賢眀君臣上能尊主愛¶
<pb:KR4a0008_WYG_001-3a>¶
下民主誠聽之天下爲一海内賓(賢叶胡鄰反君賢謂/賢臣也能明  臣之)¶
(道則為/賢臣也)主之孽讒人達賢能遁逃國乃蹷愚以重愚闇¶
以重闇成為桀(孽災也蹷㒹覆也久而愚闇/愈甚遂至於夏桀之無道也)世之灾妬¶
賢能飛亷知政任惡來卑其志意大其園囿髙其臺(能/叶)¶
(奴來反臺下本有榭字以韻叶之知是後人誤加今刪/去  惡來飛亷之子惡來有力飛亷善走父子俱以材)¶
(力事紂也卑其志意言無逺慮不慕往/古盖當髙者反卑而當卑者反髙也)武王怒師牧野¶
紂卒易鄉啓乃下武王善之封之於宋立其祖(怒叶去/聲野叶)¶
(上與反鄉讀作向下叶音户立易鄉向也謂前徒倒/戈攻於後啔㣲子名下降也  其祖使祭祀不絶也)世¶
<pb:KR4a0008_WYG_001-3b>¶
之衰讒人歸比干見刳箕子累武王誅之吕尚招麾殷¶
民懐(刳音枯累平聲與縲同懷胡威反太比干箕/子事見九章天問縲囚縶也吕尚  公也)世之¶
禍惡賢士子胥見殺百里徙穆公任之强配五伯六卿¶
施(禍叶許詭反伯讀為霸施叶上聲奚子胥呉大夫伍/員字也諌夫差不聽為所殺百里  虞公之臣徙遷)¶
(也謀不見用虞㓕係虜遷徙於秦穆公秦伯任好也六/卿天子之制施猶置也言其强大僣置天子之官也)¶
世之愚惡大儒逆斥不通孔子拘展禽三絀春申道綴¶
基畢輸(惡去聲綴讀作輟禽逆拒斥逐大儒不使通拘/謂畏匡戹陳也展  魯大夫名獲居於桞下謚)¶
(曰惠爲士師三見絀春申楚相黄歇封為春申君綴止/也畢盡也輸傾委也言春申為李園所殺其政治基業)¶
<pb:KR4a0008_WYG_001-4a>¶
(盡傾覆/委地也)請牧基賢者思堯在萬世如見之讒人罔極險¶
陂傾側此之疑(陂與詖同但牧治也言賢者必常見思/雖久不忘  讒人必欲毁之使人君疑)¶
(於此人然後巳/得行其姦詐也)基必施辨賢罷文武之道同伏戲由之¶
者治不由者亂何疑為(罷音見上戯與羲同王文武周/文王武王伏戲古帝  太昊氏)¶
(始畫八卦造書契者言古今一理/順之則治逆之則亂無可疑也)凡成相辨法方至治¶
之極復後王慎墨季惠百家之説誠不祥(祥一作詳之/後王當時)¶
(王謂當自立復為一王之法不必事事泥古也慎慎到/墨墨翟季季梁列子云楊朱之友也惠惠施也祥善也)¶
治復一脩之吉君子執之心如結衆人貳之讒夫棄之¶
<pb:KR4a0008_WYG_001-4b>¶
形是詰(結叶音吉形當作刑之復一歸於一理也心如/結言堅固不觧也貳  不一也棄之不由也如)¶
(此之人皆當/以刑詰之也)水至平端不傾心術如此象聖人而有埶¶
直而用枻必參天(人下脱一字属下句枻余制反天叶/鐡因反  承上章言聖人則心平如)¶
(水無往而非一/矣枻引也未詳)世無王窮賢良暴人芻豢仁人糟糠禮¶
樂滅息聖人隠伏墨術行(行叶戸郎反窮無王/者興則賢良  困)治之經¶
禮與刑君子以修百姓寧明徳慎罰國家既治四海平¶
(治直/吏反)治之志後埶富君子誠之好以待處之敦固有深¶
藏之能逺思(治同上富叶音費好去聲待叶音地有讀/為又思叶去聲  為治之意後權埶與富)¶
<pb:KR4a0008_WYG_001-5a>¶
(者則公道行而貨賂息也誠之好以待者誠意好/之以待用也處之厚固又能深藏則能逺慮也)思乃¶
精志之榮好而壹之神以成精神相反一而不貳為聖¶
人(好去聲相好而不貳則通於/神明矣  反謂反覆不離散)治之道美不老君子由¶
之佼以好下以教誨子弟上以事祖考(佼音絞治老休/息也為  當日)¶
(新其美不使休/息佼亦好也)成相竭辭不蹷君子道之順以達宗其¶
賢良辨其殃孽(蹷音厥終竭盡也蹷仆也此論成相之/事雖至  篇辭不仆蹷言無窮也道言)¶
(説也辭既不蹷君子/言之必和順而通達)¶
　　右一章¶
<pb:KR4a0008_WYG_001-5b>¶
請成相道聖王堯舜尚賢身辭讓許由善巻重義輕利¶
行顯明(讓叶平聲巻音拳明叶音芒巻道亦言也堯讓/天下於許由舜讓天下於善  二人不受並見)¶
(荘/子)堯讓賢以為民汜利兼愛徳施均辨治上下貴賤有¶
等明君臣(賢叶音形為去聲私為萬/民求明君所以不  其子)堯授能舜遇時尚¶
賢推徳天下治雖有賢聖適不遇世孰知之(能叶音尼/治叶平聲)¶
堯不徳舜不辭妻以二女任以事大人哉舜南面而立¶
萬物備(徳叶音帝辭叶音似妻去聲大人哉舜四字為/一小句  堯授舜以天下而不自以為徳舜受)¶
(堯之天下而不辭授受/皆以至公無私情也)舜授禹以天下尚得推賢不失¶
<pb:KR4a0008_WYG_001-6a>¶
序外不避仇内不阿親賢者予(下叶音戶得當作徳序/予並叶上聲  舜之授)¶
(禹亦以天下之故也不避仇謂殛鯀興禹/不阿親則不私其子惟賢者則予之也)禹勞心力堯¶
有徳干戈不用三苖服舉舜甽畆任之天下身休息(甽/與)¶
(畎同舜三苖服見尚/書乃  事此誤也)得后稷五谷殖䕫為樂正鳥獸服¶
契為司徒民知孝弟尊有徳(稷䕫契事並見尚書/亦堯臣舜申命之也)禹有¶
功抑下鴻辟除民害逐共工北決九河通十二渚䟽三¶
江(辟與闢同共音恭決抑遏也下謂治水使歸下也鴻/謂洪水也流共工  九河通三江並見尚書但逐共)¶
(工亦舜事今以為禹誤矣/十二渚亦未詳其名也)禹溥土平天下躬親為民行¶
<pb:KR4a0008_WYG_001-6b>¶
勞苦得益臯陶横革直成為輔(溥一作傅皆讀為敷泛/溥土見尚書言洪水)¶
(濫禹分布治九州之土也益/臯陶見尚書横革直成未詳)契&KR0007;王生昭明居於砥石¶
遷於商十有四世乃有天乙為成湯(明叶音芒母&KR0007;王/者契本以  簡狄)¶
(吞&KR0007;鳥卯而生故追號之曰&KR0007;王也昭明契子也砥/石未詳或云即砥柱也商商丘也十四世見史記云)天¶
乙湯論舉當身讓卞隨舉牟光道古賢聖基必張　(牟/當)¶
(作務又湯讓天下於卞隨務光二人不受並見/荘子  言湯能行古聖賢之事故基業張大也)願陳辭¶
世亂惡善不此治隠諱疾賢良内姦詐鮮無災患難哉¶
阪為先(此一節有脱誤患難哉阪/為先尤不可曉姑闕之)聖知不用愚者謀前¶
<pb:KR4a0008_WYG_001-7a>¶
車已覆後未知更何覺時(此上亦脱六字謀叶音縻更/平聲  後後車也更改也謂)¶
(改轍也後未知更何覺時言前事之戒如/此之明而猶不覺悟後豈復有覺悟時也)不覺悟不知苦¶
迷惑失指易上下忠不上達䝉揜耳目塞門戸(悟叶上/聲指下)¶
(有一不字非/是下叶音尸)門戶塞大迷惑悖亂昬莫不終極是非反¶
易比周欺惡正直(比必寐反惡去聲/  莫冥寞言闇也)正是惡心無度邪¶
枉辟回失道途已無郵人我獨自美豈無故(是一作直/辟讀為僻)¶
(途叶去聲郵一作尤一本豈下有獨字非是途正直是/惡則心無尺度不知長短所向無非邪僻之  矣豈可)¶
(尤責它人而自以為美乎盖此/亊之得失必有其故當自省也)不知戒後必有恨後遂¶
<pb:KR4a0008_WYG_001-7b>¶
過不肯悔讒夫多進反覆言語生詐態(有疑當作悔恨/後疑當作後復)¶
人之態不如備争寵嫉賢利惡忌妬功毁賢下斂黨與¶
上蔽匿(如當作知匿叶奴計反之言人之詐態上若不/知為偹則有忌嫉蔽匿  患也利惡忌謂以惡)¶
(忌賢者為巳利也斂聚也/下聚黨與則上蔽匿矣)上壅蔽失輔埶任用讒夫不¶
能制孰公長父之難厲王流于彘(父音甫難去聲得主/蔽匿則賢人不  盡)¶
(忠於上而自失輔助之勢盖其始以讒人為可任而後/巳失勢遂不能制之也孰當作郭郭公長父周厲王之)¶
(臣未詳其事彘地名在河東厲王無道信任/小人專利監謗遂為國人所逐而流于彘也)周幽厲所¶
以敗不聽規諫忠是害嗟我何人獨不遇時當亂世(幽/厲)¶
<pb:KR4a0008_WYG_001-8a>¶
(王孫幽王也滛昏暴虐無/道亂甚後為犬戎所殺)欲衷對言不從恐為子胥身¶
離凶進諫不聽剄而獨鹿棄之江(衷對當作對衷乃與/韻叶而一作以鹿與)¶
(&KR0034;同音鹿一説獨鹿一作屬&KR0866;上之欲反下力朱反江/叶音工  衷誠也欲對以誠恐言不從而遇禍如子胥)¶
(也獨鹿罡䍡小罟也言子胥自剄之後盛以小罟而棄/之江也一說獨鹿屬&KR0866;也劔名呉王以賜子胥使自剄)¶
(者也二說未知孰是然作獨鹿即以當作而/作屬&KR0866;即而當作以竊謂依本文者近是)觀徃事以¶
自戒治亂是非亦可識託於成相以喻意(戒叶音計/識叶音志)¶
　　右二章¶
請成相言治方君論有五約以明君謹守之下皆平正¶
<pb:KR4a0008_WYG_001-8b>¶
國乃昌(明叶音芒也論為君之道有五甚簡約明白謂/臣下職一  君法明二也刑稱陳三也言有節)¶
(四也上通/利五也)　臣下職莫游食務本節用財無極事業聽¶
上莫得相使一民力　守其職足衣食厚薄有等明爵¶
服利往卬上莫得擅與孰私得(服叶蒲比反卬宜亮反/  游食謂不勤於事素)¶
(飡㳺手也所興事業皆聽於上羣下不得擅相役使則/民力一也又言民不失職則衣食足明爵服謂貴賤有)¶
(等也利之所往皆卬於上莫得擅為賜與則/誰敢私得於人乎擅相賜與若齊田氏然也)　君法明¶
論有常表儀既設民知方進退有律莫得貴賤孰私王¶
　君法儀禁不為莫不說教名不移修之者榮離之者¶
<pb:KR4a0008_WYG_001-9a>¶
辱孰它師(明叶音芒退君法所以明在言論有常不二/三也進人  人皆以法律臣下不得以意為)¶
(貴賤則孰有能自相貴者乎又言君者民之法儀當自/禁止不為惡既能正已則民皆悅王之教而善名不移)¶
(也孰敢以它為師言皆/歸王道不敢離貳也)刑稱陳守其銀下不得用輕私¶
門罪禍有律莫得輕重威不分　請牧祺用有基主好¶
論議必善謀五聽循領莫不理續主執持　聽之經明¶
其請參伍明謹施賞刑顯者必得隐者復顯民反誠(稱/尺)¶
(證反銀與垠同門叶音民分叶孚垠反其叶音縻請當/作情  稱謂當罪之法施陳則各守其分中矣下不得)¶
(專用刑法則私門自輕矣禍亦罪也祺吉也又言請牧/治吉祥之事在明其所有之基業五聴見周禮循領謂)¶
<pb:KR4a0008_WYG_001-9b>¶
(修之使得綱領莫不有文理相續也王自執持此道不/使權歸於下矣參伍猶錯雜也又言或往參之或徃伍)¶
(之皆使明謹施其賞刑言精研不使/僣濫也幽隠皆通則民不詐偽矣)　言有節稽其實¶
信誕以分賞罰必下不欺上皆以情言明若日(節叶音/即  節)¶
(謂法度欲使民言有法度/不欺誑在稽考其事實也)　上通利隠逺至觀法不法¶
見不視耳目既顯吏敬法令莫敢恣(上通利不壅蔽則/幽隠遐逺者皆至)¶
(也所觀之法非法則雖見不視/也此已上君論有五之事也)君教出行有律吏謹将¶
之無鈹滑下不私請各以宜舍巧拙(鈹與披同滑與汩/同音骨以下疑脱)¶
(所字紛五論既明則教令之出皆有法律而吏謹持之/無敢  披汩亂者矣羣下孰敢私情不守所宜而以巧)¶
<pb:KR4a0008_WYG_001-10a>¶
(拙為强/弱哉)臣謹修君制變公察善思論不亂以治天下後¶
世法之成律貫(言臣下但當謹守法度而君制其變以/出非常之斷公察而善思之則其論不)¶
(亂而天下後世皆得守之以成/法律之條貫也或疑思當作惡)¶
　　右三章¶
　佹詩第二¶
　　佹詩者荀卿子之所作也或曰荀卿既為蘭陵令¶
　　客有説春申君者曰湯以亳武王以鎬皆有天下¶
　　今荀子賢而君借以百里之勢臣為君危之春申¶
<pb:KR4a0008_WYG_001-10b>¶
　　君乃謝荀子荀子去之趙人又說春申君曰昔伊¶
　　尹去夏入殷殷王而夏亡管仲去魯入齊魯弱而¶
　　齊强賢者所在其君未嘗不尊榮也今荀子天下¶
　　賢士君何為謝之春申君又使人請荀子荀子不¶
　　還而遺之賦盖即此佹詩也然此其說又與前異¶
　　未知其果孰是云¶
天下不治請陳佹詩(治叶平聲佹與詭同也/佹詩佹異激切之詩)天地易位¶
四時易鄉列星隕墜旦暮晦盲幽闇登昭日月下藏(肓/叶)¶
<pb:KR4a0008_WYG_001-11a>¶
(音芒昭/或作照)公正無私反見縱横志愛公利重樓䟽堂無私¶
罪人憼革二兵道徳純備讒口将将仁人絀約敖暴擅¶
强天下幽險恐失世英螭龍為蝘蜓鴟梟為鳳凰比干¶
見刳孔子拘匡(横叶音黄憼與儆同兵叶補芒反将七/羊反敖與傲同英叶音央螭丑知反蝘)¶
(音偃蜓音典鴟稱脂反梟工堯反竊反見縱横者反見/謂為縱横反覆之人也愛猶貪也  取公家之利以為)¶
(已有而反得華屋以居也憼戒也革甲也一副也言無/私心而治有罪之人乃反恐為所讐害而常為兵革以)¶
(備之也将将聲也詩曰佩玉将将螭/見九歌蝘蜓蜴蜥也鴟梟見惜誓)昭昭乎其知之明¶
也郁郁乎其遇時之不祥也拂乎其欲禮義之大行也¶
<pb:KR4a0008_WYG_001-11b>¶
闇乎天下之晦盲也(明盲皆叶音芒行叶戶&KR0048;反此楊/倞曰郁郁有文章貎拂違也  盖)¶
(誤耳當為拂乎其遇時之不祥也郁郁乎/其欲禮義之大行也晦盲言人莫之識也)皓天不復憂¶
無疆也千秋必反古之常也弟子勉學天不忘也聖人¶
共手時幾将矣(皓與昊同秋一作歳共讀為拱無言若/使昊天之運徃而不復則所憂  窮顧)¶
(盛衰消息循環代至未有千歳而不反者此固古今之/常理也弟子亦勉於學以俟時耳天道神眀豈終忘此)¶
(世者哉况今之時衰亂已極雖有聖人亦拱手而/不能有為盖物極必反時運之開其亦将不久矣)與愚¶
亦疑願聞反辭(此為子弟承勉學之訓而請問之詞愚/為其自稱也盖曰聖人拱手則天下果)¶
(巳不可為矣而曰時幾将矣則是與我以疑而使我終/不能曉也故願聞其所以必反之說而使我無所疑也)¶
<pb:KR4a0008_WYG_001-12a>¶
其小歌也(九章亦有小歌/此即反詞也)念彼逺方何其塞矣仁人詘¶
約暴人衍矣忠臣危殆讒人服矣琁玉瑶珠不知佩¶
也雜布與錦不知異也閭娵子奢莫之¶
媒也嫫母刁父是也美玉布錦能辨者¶
之喜也(琁音旋佩蒲昧反娵遵須反媒叶音寐嫫音謨/喜許志反  琁赤玉瑶美玉布錦不異言精粗)¶
(不同而不能辨也閭娵子奢古之美女也或曰奢當/作都然則乃謂男子也嫫母巳見九章刀父未詳)以¶
盲為眀以聾為聰以危為安以吉為凶嗚呼上天曷維¶
其同(言長亂之極人懐私意&KR0446;異反易至於如此故呼/天而問之曰何為而可使之同乎同則合乎天下)¶
<pb:KR4a0008_WYG_001-12b>¶
(之公是非善惡皆當於理而天下治矣此明天意悔禍/則轉禍為福撥亂反正不足為難以解弟子之惑也或)¶
(曰雲漢之卒章曰瞻仰昊天曷恵其寧恐此/或用其語則維當作惠而文意愈明白矣)¶
　易水歌第三¶
　　易水歌者燕刺客荆軻之所作也燕太子丹患秦¶
　　攻伐諸侯無已時使荆軻奉督亢之圖樊於期之¶
　　首入秦刺秦王将發太子及賔客知其事者皆白¶
　　衣冠以送之至易水之上既祖取道髙漸離撃筑¶
　　荆軻和而歌為變徴之聲士皆垂淚涕泣又前而¶
<pb:KR4a0008_WYG_001-13a>¶
　　歌復為羽聲忼慨士皆瞋目髪盡上指冠於是荆¶
　　軻就車而去夫軻匹夫之勇其事無足言然於此¶
　　可以見秦政之無道燕丹之淺謀而天下之勢巳¶
　　至於此雖使聖賢復生亦未知其何以安之也且¶
　　余於此又特以其詞之悲壮激烈非楚而楚有足¶
　　觀者於是録之它固不遑深論云¶
風蕭蕭兮易水寒壮士一去兮不復還¶
　越人歌第四¶
<pb:KR4a0008_WYG_001-13b>¶
　　越人歌者楚王之弟鄂君泛舟於新波之中榜枻¶
　　越人擁棹而歌此詞其義鄙䙝不足言特以其自¶
　　越而楚不學而得其餘韻且於周太師六詩之所¶
　　謂興者亦有契焉知聲詩之體古今共貫胡越一¶
　　家有非人之所能為者是以不得以其逺且賤而¶
　　遺之也¶
今夕何夕兮搴洲中流今日何日兮得與王子同舟䝉¶
羞被好兮不訾詬耻心幾頑而不絶兮得知王子山有¶
<pb:KR4a0008_WYG_001-14a>¶
木兮木有枝心悅君兮君不知¶
　垓下帳中之歌第五¶
　　垓下帳中歌者西楚覇王項羽之所作也漢王大¶
　　㑹諸侯以伐楚羽壁垓下軍少食盡漢帥諸侯圍¶
　　之數重羽夜聞漢軍四面皆楚歌乃驚曰漢皆已¶
　　得楚乎是何楚人多也起飲帳中有美人姓虞氏¶
　　常幸從駿馬名騅常騎(蒼白雜/毛曰騅)羽廼悲歌忼慨自¶
　　為歌詩歌數曲美人和之羽泣下數行左右皆泣¶
<pb:KR4a0008_WYG_001-14b>¶
　　莫能仰視於是羽遂上馬戯下騎從者八百餘人¶
　　夜直潰圍南出漢追及之羽遂自剄羽固楚人而¶
　　其詞忼慨激烈有千載不平之餘憤是以著之若¶
　　其成敗得失則亦可以為强不義者之深戒云¶
力㧞山兮氣盖世時不利兮騅不逝騅不逝兮可奈何¶
虞兮虞兮奈若何¶
　大風歌第六¶
　　大風歌者漢太祖髙皇帝之所作也上破黥布於¶
<pb:KR4a0008_WYG_001-15a>¶
　　㑹垂(上工外反/下文瑞反)還過沛留置酒沛宫悉召故人父¶
　　老子弟佐酒發沛中兒得百二十人教之歌酒酣¶
　　上撃筑(筑音竹以状似琴而大頭細/頸安&KR0076;  竹撃之故名為筑)自歌令兒皆¶
　　歌習之上乃起舞忼慨傷懐泣數行下謂沛父兄¶
　　曰游子悲故鄉吾雖都關中萬歳之後吾魂魄猶¶
　　思沛且朕自沛公以誅暴逆遂有天下其以沛為¶
　　朕湯沐邑復其民世世無有所與此其歌正楚聲¶
　　也亦名三侯之章文中子曰大風安不忘危其伯¶
<pb:KR4a0008_WYG_001-15b>¶
　　心之存乎美哉乎其言之也漢之所以有天下而¶
　　不能為三代之王其以是夫然自千載以來人主¶
　　之詞亦未有若是其壮麗而竒偉者也嗚呼雄哉¶
大風起兮雲飛揚威加海内兮歸故鄉安得猛士兮守¶
四方¶
　鴻鵠歌第七¶
　　鴻鵠歌者漢髙帝之所作也初吕后起閭閻佐帝¶
　　定天下既老而踈太子盈又柔弱而戚夫人有寵¶
<pb:KR4a0008_WYG_001-16a>¶
　　於上上以其子趙王如意為類已欲廢太子而立¶
　　之吕后恐不知所為問計於留侯留侯為畫計使¶
　　太子卑詞厚禮招隐士四人以為客後上置酒太¶
　　子侍四人者從年皆八十有餘鬚眉皓白衣冠甚¶
　　偉上怪問之四人前對各言姓名上廼驚曰吾求¶
　　公公避逃我何自從吾兒遊乎四人曰陛下輕士¶
　　善罵臣等義不辱故恐而亡匿今聞太子仁孝恭¶
　　敬愛士天下莫不延頸願為太子死者故臣等來¶
<pb:KR4a0008_WYG_001-16b>¶
　　上曰煩公幸卒調䕶太子四人為夀已畢趨出上¶
　　目送之召戚夫人指視之曰我欲易之彼四人者¶
　　輔之羽翼已成難動矣吕氏真廼主矣戚夫人泣¶
　　涕上曰為我楚舞吾為若楚歌歌數闋戚夫人歔¶
　　欷流涕上起去罷酒竟不易太子云余甞怪留侯¶
　　明炳幾先筭無遺䇿而其為此則不唯不暇為髙¶
　　祖愛子計亦不復為漢家社稷計矣抑髙祖之歌¶
　　詞如此而其言曰吕氏真廼主矣此又豈專以太¶
<pb:KR4a0008_WYG_001-17a>¶
　　子柔弱之故而為是舉哉一念之差基怨造禍以¶
　　至於此固無兩全之理矣留侯姑亦權其正且重¶
　　者而存之以為是甚不獲已之計非别有長䇿而¶
　　故左之以就此也嗚呼向使髙祖之心本不出於¶
　　私愛則必能深以天下國家之大計為已憂而蚤¶
　　與張陳陵勃諸公謀之帷幄以定其論可則以恒¶
　　易盈固為兩得不可則姑仍其舊而屬大臣輔以¶
　　誼庶幾吕氏悍戾之心亦無所激而将自平則後¶
<pb:KR4a0008_WYG_001-17b>¶
　　來之禍猶可以不至於若是其烈今既不然則杜¶
　　牧所謂四老安劉反為滅劉者真可為寒心也哉¶
　　抑此詞卒章意象蕭索亦非復三傑比矣¶
鴻鵠髙飛一舉千里羽翼巳就横絶四海(海叶音喜直/絶謂飛而)¶
(度/也)横絶四海又可奈何雖有矰繳尚安所施(施叶踈何/反  繳弋)¶
(射也其/矢曰矰)¶
　¶
　楚辭後語巻一¶
